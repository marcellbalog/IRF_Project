# Meal Planner

A Meal Planner alkalmazás segítségével a felhasználó egyszerűen megtervezheti napi táplálék-bevitelét. Az alkalmazás azoknak lehet hasznos, akik szeretnének fogyni, tömeget növelni vagy csak egészségesebben étkezni, és ezért fontos nekik a kalória figyelése.

## Szoftver funkciói

### Planner ablak

A planner ablak alatt tudja a felhasználó megtervezni az aznapi táplálék-bevitelét.
Az első listában találhatók az ételeket tartalmazó adatbázis elemei, melynek rendezéséhez a lista feletti lenyíló gomb többféle lehetőséget kínál. Ha kiválasztunk egy ételt, akkor a jobb oldalon megjelenik a teljes neve és a hozzá tartozó adatok. A tápálékterv készítésére többféle módszer van:

1. A felhasználó kiválaszt egy ételt az első listából, majd a lista alatti "Add" gombra kattint, ami felviszi az ételt a "Selected" listába. Ezt a lépést többször is meg lehet ismételni, ameddig a felhasználó jónak látja. Ha valamit el akar távolítani a kiválasztott ételek közül, akkor a "Remove" gombra kattintva megteheti azt. A kiválasztott ételek összesített kalória-mennyisége ott látható a listától jobbra.

2. Ha a felhasználó nem szeretné maga kiválasztani az ételeket, akkor az alsó, sárga sávban a kívánt kalória és ételmennyiség beállítása után generálhat egy véletlenszerű listát az ételekből. 


Miután kész a kiválasztott lista, a "Save Day" gombra kattintva elmenthető a nap az adatbázisba. (Amennyiben üres a lista, úgy nem menti el.)

### Meals ablak

Itt láthatóak az ételek, és az adataik. Ha új ételt szeretnénk hozzáadni, akkor az "Add New" gombra kattintva megtehetjük azt, és a "Save" gombra kattintva elmenthetjük az adatbázisba.

### Progress ablak

Ha vannak elmentett napjaink, akkor az itt lévő diagram megmutatja, hogy miként alakult eddig a napi kalóriamennyiség. Az alatta lévő táblázatban pedig láthatóak a pontos adatok.

 
